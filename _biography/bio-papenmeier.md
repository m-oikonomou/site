## Σύντομη βιογραφία του Friedrich-Horst Papenmeier

Ο εφευρέτης Friedrich-Horst Papenmeier, γεννηθής στις 17 Απριλίου του 1923 [1], αποφοίτησε με τον τίτλο του Ηλεκτρολόγου Μηχανικού, και το 1956 ίδρυσε την εταιρεία  Papenmeier GmbH & Co. KG[2], η οποία εδρεύει ως σήμερα στην πόλη Schwerte της Γερμανίας. Οι εφευρέσεις του  Papenmeier έδωσαν λύσεις στον κλάδο της εφαρμοσμένης ηλεκτρολογίας στη βιομηχανία. 

Η ανακάλυψη του  Papenmeier με όνομα "Ηλεκτρικά φωτιζόμενο γυαλί θέασης", επέτρεψε σε εργαζόμενους της βιομηχανικής παραγωγής να παρακολουθούν πληροφορίες σχετιζόμενες με την διαδικασία παραγωγής μέσω ενός φωτιζόμενου γυαλιού θέασης [3]. Η ανακάλυψη αυτή βραβεύτηκε το 1960 και απέκτησε το δίπλωμα ευρεσιτεχνίας.  

Αργότερα, εμπνευσμένος από την ανακάληψη του συστήματος Braille, το οποίο ονοματίστηκε έτσι από την εφευρέτη του, Louise Braille,  ο Friedrich-Horst Papenmeier έθεσε την εύστοχη ερώτηση για το πως θα μπορούσαν τα άτομα με προβλήματα όρασης να οργανώσουν την καθημερινή τους ζωή πιο ανεξάρτητα [4]. Έτσι ο  Papenmeier  σε συνεργασία με τον καθηγητή του πανεπιστημίου του Dortmund, Werner Boldt, ξεκίνησαν μία έρευνα σχετικά με το πως θα μπορούσε το σύστημα Braille να αποθηκεύεται και να αναπαράγεται σε μια συσκευή, λειτουργώντας ως βοήθημα για τους τυφλούς. Η συγκεκριμένη έρευνα είδε την επιτυχία της το 1975, όταν οι δύο εφευρέτες παρουσίασαν το αποτέλεσμά της. Η νέα τους εφεύρεση με όνομα “Braillex”, υπήρξε η πρώτη συσκευή με ηλεκτρονική οθόνη Braille παγκοσμίως και χρησιμοποιείται μέχρι και σήμερα, λειτουργώντας ως διεπαφή μεταξύ των χρηστών με προβλήματα όρασης και της οθόνης [4]. 

Τέσσερα χρόνια ύστερα από συτή την ανακάλυψη, στον Papenmeier αποδόθηκε το βραβείο “Louis Braille” με αφορμή την ανακάλυψη του Braillex, το οποίο, σήμερα, αποτελεί έκθεμα στο μουσείου του Μοναχού ως ορόσημο στην ανάπτηξη της τεχνολογίας για τυφλούς. Αργότερα, ο  Papenmeier σχεδίασε και δημιούργησε νέες οθόνες Braille, οι οποίες είχαν την δυνατότητα σύνδεσης σε ηλεκτρονικούς υπολογιστές [5]. 

Η εφεύρεση Braillex γνώρισε μεγάλη αποδοχή στον ψηφιακό κόσμο. Το 1999 ο  Papenmeier τιμήθηκε με ένα νέο δίπλωμα ευρεσιτεχνίας για την ενσωμάτωση μιας ειδικής γραμμής πλοήγησης στην οθόνη Braille, η οποία επέτρεπε στις λειτουργίες του πληκτρολογίου να ενεργμοποιούνται με τον ίδιο τρόπο όπως το ποντίκι [4]. 



**Βιβλιογραφία**

>[1] [https://waz.trauer.de/traueranzeige/friedrichhorst-papenmeier] (https://waz.trauer.de/traueranzeige/friedrichhorst-papenmeier) <br>
>[2] [https://www.papenmeier.de/en/about-us/milestones.html] (https://www.papenmeier.de/en/about-us/milestones.html) <br>
>[3] [https://www.daidalos.blog/erfindungen/erfindungen-fuer-die-industrie/artikel/lumistar/] (https://www.daidalos.blog/erfindungen/erfindungen-fuer-die-industrie/artikel/lumistar/) <br>
>[4] [https://www.daidalos.blog/erfindungen/erfindungen-fuer-den-alltag/artikel/braillex/] (https://www.daidalos.blog/erfindungen/erfindungen-fuer-den-alltag/artikel/braillex/) <br>
>[5] [https://www.papenmeier-rehatechnik.de/en/about_us_milestones.html] (https://www.papenmeier-rehatechnik.de/en/about_us_milestones.html)